---
slug: '/eolie'
date: '2018-09-11'
title: 'Isole Eolie'
cover: '../../images/group-trip/eolie/eolie.jpg'
day: '11 - 16 settembre 2018'
desc: "L'altra meraviglia del mare"
price: 'A partire da € 615.00 a persona'
imgOne: '../../images/group-trip/eolie/eolie1.jpg'
imgTwo: '../../images/group-trip/eolie/eolie2.jpg'
imgThree: '../../images/group-trip/eolie/eolie3.jpg'
imgFour: '../../images/group-trip/eolie/eolie4.jpg'
---

<div class="copy">

## Descrizione

### 11 settembre 2018 - Porto di Napoli

Partenza per il porto di Napoli in tempo utile per il disbrigo delle formalità d’imbarco e la partenza del traghetto notturno diretto a Palermo. Sistemazione in cabine interne di 1° classe. Cena libera a bordo. Pernottamento.

### 12 settembre 2018 - Palermo e Monreale - Messina o dintorni

Arrivo al porto di Palermo di mattina presto. Operazioni di sbarco ed incontro con la guida per la visita dalla città: prima città greca e romana, poi capitale araba, in seguito conquistata dai normanni e svevi, un luogo in cui convivono la preziosità arabesca e normanna, il gusto barocco e liberty dei monumenti, palazzi, teatri ma anche dei giardini e dei mercati. Pranzo libero. Proseguimento per Monreale per la visita del suo prezioso patrimonio artistico, tra cui la splendida Cattedrale di Santa Maria Nuova, una delle più alte testimonianze di epoca normanna, con l’interno completamente rivestito di decorazioni ed uno splendido chiostro. Proseguimento per la sistemazione in hotel lungo la costa messinese. Cena e pernottamento.

### 13 settembre 2018 - Etna e Taormina

Prima colazione in hotel. Partenza per la visita del Monte Etna, il vulcano attivo più grande d’Europa, diventato patrimonio Unesco nel 2013. Salendo verso la vetta si attraversano vari paesaggi dai dolci agrumeti delle fertili campagne ai fitti boschi, dal paesaggio più brullo, in cui regna il profumo della ginestra, a quello lunare nei pressi del cratere. Proseguimento per Taormina definita la “signora della costiera ionica”, meta di personaggi e uomini illustri si affaccia su un paesaggio splendido. Spettacolare è il teatro Antico, uno dei più grandi di epoca greco-romana, immerso tra distese di ulivi, aranci e mandorli che inebriano l’aria con i loro profumi. Pranzo libero. Nel tardo pomeriggio rientro in hotel. Cena e pernottamento.

### 14 settembre 2018 - Isole Eolie

Prima colazione in hotel. Trasferimento al porto di Milazzo e partenza per l'intera giornata di crociera alle Isole Eolie: lungo la rotta, apprezzeremo dal mare la caratteristica morfologia dell’Isola di Vulcano. Dopo circa un'ora di navigazione sbarco a Lipari. Tempo a disposizione per la visita ed il pranzo liberi. Nel primo pomeriggio partenza per Panarea. Prima di raggiungere il porto di San Pietro sarà effettuato un tour dal mare per ammirare la baia di Calajunco, la spiaggetta di Zimmari ed il promontorio di Capo Milazzese, importante per la presenza sulla sommità dei resti di un villaggio preistorico risalente al 1400 a.C. Approdo al porto e sosta di circa un'ora, utile per la visita del paese di San Pietro. Reimbarco e rotta verso Stromboli e vista dal mare dell'abitato di Ginostra e della Sciara del Fuoco: la discesa naturale della lava che, uscendo dalle bocche eruttive del vulcano raggiunge il mare. Al tramonto lasciata Stromboli, sarà effettuata una sosta di fronte alla Sciara per ammirare l'eruzione notturna del vulcano attivo. Maccheronata a base di tonno, capperi, olive e pomodoro, tipico piatto eoliano accompagnato da vino locale. Rientro a Milazzo alle ore 23.00 circa. Pernottamento.

### 15 settembre 2018 - Tindari - Cefalù - Porto di Palermo

Prima colazione in hotel. Visita del Santuario dedicato alla Madonna nera del Tindari, uno dei santuari mariani più conosciuti della Sicilia, situato in uno splendido scenario con la terra dello Stretto, che divide la Sicilia dalla Calabria. La natura ha saputo forgiare questa parte di terra, rendendola un capolavoro che trova nel mare la sua cornice ideale. Proseguimento per Cefalù: rinomata e frequentata località balneare, è famosa anche per il suo patrimonio artistico tra cui il magnifico Duomo, costruzione di epoca normanna che domina l’intero abitato. Proseguimento per il porto di Palermo per il disbrigo delle formalità d’imbarco e la partenza del traghetto notturno diretto a Napoli. Sistemazione in cabine interne di 1°classe. Cena libera a bordo. Pernottamento.

### 16 settembre 2018 - Porto di Napoli

Arrivo di mattina presto al porto di Napoli. Operazioni di sbarco ed inizio del viaggio di rientro in sede. Fine dei nostri servizi.

<div class="quota">

- <div class="left"> <span> NUMERO MINIMO PARTECIPANTI </span> </div> <div class="right"> <span> BASE 30 </span> </div>
- <div class="left"> <span> QUOTA DI PARTECIPAZIONE IN CAMERA DOPPIA </span> </div> <div class="right"> <span> €615.00 </span> </div>
- <div class="left"> <span> QUOTA DI PARTECIPAZIONE IN CAMERA SINGOLA </span> </div> <div class="right"> <span> €695.00 </span> </div>
- <div class="left"> <span> QUOTA DI PARTECIPAZIONE BAMBINI 03-12 ANNI IN 3° e 4° LETTO </span> </div> <div class="right"> <span> €495.00 </span> </div>
- <div class="left"> <span> ASSICURAZIONE ANNULLAMENTO FACOLTATIVA </span> </div> <div class="right"> <span> €55.00 </span> </div>

</div>

## Ulteriori Dettagli

### La quota comprende:

viaggio in autobus gran turismo, pedaggi autostradali, autista a nostro carico, doppio autista ove previsto dalla normativa vigente in materia di sicurezza, parcheggi, ticket d’ingresso in città d’arte ove previsti, passaggio marittimo Napoli-Palermo-Napoli con sistemazione in cabine interne di 1° classe, sistemazione in hotel a Messina o dintorni, trattamento di mezza pensione dalla cena del secondo giorno alla prima colazione del quinto giorno bevande comprese, tassa di soggiorno ove prevista, visite come da programma, mini-crociera isole Eolie con maccheronata a bordo, assicurazione RC Generali, assistenza di un nostro collaboratore.

### La quota non comprende:

pasti non citati da programma, ingressi durante le visite, mance, escursioni facoltative non citate da programma, extra di carattere personale e tutto quanto non espresso alla voce “la quota comprende”.

</div>
