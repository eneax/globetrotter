---
slug: '/valtellina'
date: '2018-12-06'
title: 'Valtellina'
cover: '../../images/group-trip/valtellina/valtellina.jpg'
day: '06 - 09 dicembre 2018'
desc: 'La magia del Natale'
price: 'A partire da € 395.00 a persona'
imgOne: '../../images/group-trip/valtellina/valtellina1.jpg'
imgTwo: '../../images/group-trip/valtellina/valtellina2.jpg'
imgThree: '../../images/group-trip/valtellina/valtellina3.jpg'
imgFour: '../../images/group-trip/valtellina/valtellina4.jpg'
---

<div class="copy">

## Descrizione

### 06 dicembre 2018 - Grosio - Bormio

Partenza per la Valtellina. Sosta in autogrill per la colazione ed il pranzo liberi. Arrivo nel pomeriggio a Grosio per la visita del Castello e di Villa Visconti Venosta. Sulla sommità del colle che domina la Rupe Magna sorgono il castello di S. Faustino ed il Castello Nuovo, molto importanti per i due sepolcri medievali scavati nella roccia. Visiteremo poi il palazzo che fu dell’illustre famiglia Visconti Venosta con un vasto giardino cui si accede da un cancello in ferro battuto di stile settecentesco. Proseguimento per Bormio per la sistemazione in hotel. Cena e pernottamento.

### 07 dicembre 2018 - Sondalo - Santa Caterina Valfurva

Pensione completa. Partenza per Sondalo: pochi conoscono la storia e le bellezze che ancora oggi permangono sul suo territorio. Architetture romaniche, affreschi del XIV secolo che illustrano la vita quotidiana di un piccolo centro di montagna, l’imponente complesso architettonico dell’Ospedale Morelli, vera e propria città nella città, con i suoi percorsi e la sua struttura urbanistica articolata. Pomeriggio visita di Santa Caterina Valfurva, da sempre un villaggio ricco di storia; già nel XIV e XV sec. costituisce un importante punto di transito che, attraverso la valle del Gavia mette in comunicazione la Repubblica di Venezia e la Contea di Bormio, favorendo così lo sviluppo di rapporti commerciali. Cena e pernottamento.

### 08 dicembre 2018 - Livigno

Pensione completa. Partenza per Livigno, il piccolo Tibet: comune valtellinese che si estende in un’incantevole vallata, direttamente sul confine svizzero. Nella Piazza della Chiesa Santa Maria verrà allestito il Villaggio di Natale, la magia delle casette di legno illuminate da migliaia di luci multicolori, il vin brulé e la cioccolata calda, l’artigianato locale; una meta d’obbligo per lo shopping natalizio duty free. Cena e pernottamento.

### 09 dicembre 2018 - Bormio

Prima colazione e pranzo in hotel. Visita del centro storico di Bormio: grazie alla sua posizione centrale lungo le rotte commerciali del Nord e del Sud Europa, il paese godette a lungo di forte autonomia e ricchezza che si rispecchia ancora oggi nel suo centro storico. E’ facile infatti perdersi tra le vie ed i vicoli dove si trovano chiese, palazzi e vecchi case contadine. Ma per chi vuole un momento di assoluto relax, offre anche acque termali millenarie che sgorgano da nove fonti per alimentare tre impianti. Senza dimenticare i sapori dei piatti tipici valtellinesi come pizzoccheri, bresaola, polenta, formaggi, tutte pietanze contadine di cui è rimasto il sapore fino ai giorni nostri. Dopo pranzo inizio del viaggio di rientro in sede. Sosta per la cena libera. Arrivo in tarda serata. Fine dei nostri servizi.

<div class="quota">

- <div class="left"> <span> NUMERO MINIMO PARTECIPANTI </span> </div> <div class="right"> <span> BASE 30 </span> </div>
- <div class="left"> <span> QUOTA DI PARTECIPAZIONE IN CAMERA DOPPIA </span> </div> <div class="right"> <span> €395.00 </span> </div>
- <div class="left"> <span> QUOTA DI PARTECIPAZIONE IN CAMERA SINGOLA </span> </div> <div class="right"> <span> €485.00 </span> </div>
- <div class="left"> <span> QUOTA DI PARTECIPAZIONE BAMBINI 03-12 ANNI IN 3° e 4° LETTO </span> </div> <div class="right"> <span> €315.00 </span> </div>
- <div class="left"> <span> ASSICURAZIONE ANNULLAMENTO FACOLTATIVA </span> </div> <div class="right"> <span> €35.00 </span> </div>

</div>

## Ulteriori Dettagli

### La quota comprende:

viaggio in autobus gran turismo, pedaggi autostradali, autista a nostro carico, doppio autista ove previsto dalla normativa vigente in materia di sicurezza, parcheggi, ticket d’ingresso in città d’arte ove previsti, sistemazione in hotel a Bormio, trattamento di pensione completa dalla cena del primo giorno al pranzo dell’ultimo giorno bevande comprese, tassa di soggiorno ove prevista, visite come da programma, assicurazione RC Generali.

### La quota non comprende:

pasti non citati da programma, ingressi durante le visite, mance, escursioni facoltative non citate da programma, extra di carattere personale e tutto quanto non espresso alla voce “la quota comprende”.

</div>
