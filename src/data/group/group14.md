---
slug: '/abruzzo'
date: '2018-11-09'
title: 'Abruzzo'
cover: '../../images/group-trip/abruzzo/abruzzo.jpg'
day: '09 - 11 novembre 2018'
desc: 'Tra pastori e pescatori'
price: 'A partire da € 310.00 a persona'
imgOne: '../../images/group-trip/abruzzo/abruzzo1.jpg'
imgTwo: '../../images/group-trip/abruzzo/abruzzo2.jpg'
imgThree: '../../images/group-trip/abruzzo/abruzzo3.jpg'
imgFour: '../../images/group-trip/abruzzo/abruzzo4.jpg'
---

<div class="copy">

## Descrizione

### 09 novembre 2018 - Fossacesia - Vasto

Partenza per l’Abruzzo. Sosta in autogrill per la colazione ed il pranzo liberi. Arrivo a Fossacesia, dove lo sguardo si apre sulla “Costa dei Trabocchi”. Sosta al Belvedere di San Giovanni in Venere per apprezzare lo stupendo panorama e visita all’adiacente Abbazia benedettina, una delle più belle della regione e che la storia vuole edificata sui resti di un tempio dedicato a Venere. Proseguimento lungo la costa e sosta per la visita di un “trabucco”, straordinaria macchina da pesca che si estende dalla terraferma al mare, tramite esili passerelle di legno, punteggiando e rendendo unico questo tratto di costa. Sosta in un frantoio per la degustazione di oli delle colline frentane e di altri prodotti tipici. Sistemazione in hotel a Vasto o dintorni. Cena e pernottamento.

### 10 novembre 2018 - Lanciano

Prima colazione in hotel. Visita del centro storico della città di Vasto, con il Castello Caldoresco, la Torre di Bassano, l’elegante Piazza Rossetti ed il Parco Archeologico con interessanti mosaici del II secolo d.C. e per finire la chiesa di Santa Maria Maggiore custode della Sacra Spina. Sosta in una cantina locale per un aperitivo con vini tipici abruzzesi. Pranzo sul trabocco con specialità marinare. Nel pomeriggio trasferimento a Lanciano: città d’arte, del Miracolo e delle Fiere. Il suo centro storico conserva un aspetto tipicamente medioevale, dove si può ammirare la Cattedrale della Madonna del Ponte e il Ponte Diocleziano. Visiteremo la Chiesa di San Francesco, custode del Miracolo Eucaristico considerato il più grande Prodigio Eucaristico che la Chiesa Cattolica ricordi. Rientro in hotel. Cena e pernottamento.

### 11 novembre 2018 - Scanno

Prima colazione in hotel. Partenza per Scanno dove si arriva attraverso un paesaggio unico. Passeggiata tra le viuzze del centro storico, uno dei più caratteristici della regione, alla scoperta delle vetrine degli orafi in cui si possono ammirare gioielli tradizionali come la “presentosa”. Degustazione del dolce tipico “mostacciolo” o “pan dell’orso”. Pranzo in ristorante tipico con specialità di montagna. Nel pomeriggio inizio del viaggio di rientro in sede. Fine dei nostri servizi.

<div class="quota">

- <div class="left"> <span> NUMERO MINIMO PARTECIPANTI </span> </div> <div class="right"> <span> BASE 30 </span> </div>
- <div class="left"> <span> QUOTA DI PARTECIPAZIONE IN CAMERA DOPPIA </span> </div> <div class="right"> <span> €310.00 </span> </div>
- <div class="left"> <span> QUOTA DI PARTECIPAZIONE IN CAMERA SINGOLA </span> </div> <div class="right"> <span> €340.00 </span> </div>
- <div class="left"> <span> QUOTA DI PARTECIPAZIONE BAMBINI 03-12 ANNI IN 3° e 4° LETTO </span> </div> <div class="right"> <span> €250.00 </span> </div>
- <div class="left"> <span> ASSICURAZIONE ANNULLAMENTO FACOLTATIVA </span> </div> <div class="right"> <span> €30.00 </span> </div>

</div>

## Ulteriori Dettagli

### La quota comprende:

viaggio in autobus gran turismo, pedaggi autostradali, autista a nostro carico, doppio autista ove previsto dalla normativa vigente in materia di sicurezza, parcheggi, ticket d’ingresso in città d’arte ove previsti, sistemazione in hotel a Vasto o dintorni, trattamento di pensione completa dalla cena del primo giorno al pranzo dell’ultimo giorno bevande comprese, tassa di soggiorno ove prevista, visite come da programma, assicurazione RC Generali, assistenza di un nostro collaboratore.

### La quota non comprende:

pasti non citati da programma, ingressi durante le visite, mance, escursioni facoltative non citate da programma, extra di carattere personale e tutto quanto non espresso alla voce “la quota comprende”.

</div>
