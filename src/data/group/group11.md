---
slug: '/calabria'
date: '2018-10-17'
title: 'Calabria'
cover: '../../images/group-trip/calabria/calabria.jpg'
day: '17 - 21 ottobre 2018'
desc: 'Una terra tutta da assaporare'
price: 'A partire da € 480.00 a persona'
imgOne: '../../images/group-trip/calabria/calabria1.jpg'
imgTwo: '../../images/group-trip/calabria/calabria2.jpg'
imgThree: '../../images/group-trip/calabria/calabria3.png'
imgFour: '../../images/group-trip/calabria/calabria4.png'
---

<div class="copy">

## Descrizione

### 17 ottobre 2018 - Civita - Cosenza

Partenza per la Calabria. Sosta per la colazione ed il pranzo liberi. Nel pomeriggio arrivo a Civita, i cui paesaggi sono definiti tra i più belli della Calabria. Il paese è noto perché rappresenta una delle comunità storiche albanesi d’Italia, gli arbereshe. Si visiterà il centro storico con le tipiche abitazioni in pietra e le Case Kodra, così chiamate in memoria dell’artista albanese Ibrahim Kodra il quale visitando Civita le ritrasse riconoscendo in esse elementi della sua pittura. Si visiterà anche il Ponte del Diavolo, struttura che collega le due pareti del Canyon scavato sul fiume Raganello nell’omonima valle. Proseguimento per Cosenza per la sistemazione in hotel.

### 18 ottobre 2018 - Cosenza

Prima colazione in hotel. Intera giornata di visite della città di Cosenza, detta anche città dei bruzi, è una delle città più antiche della Calabria e sorge sui sette colli nella valle del Crati, alla confluenza con il Busento. Per via della sua importanza culturale in passato, Cosenza era nota come l'Atene d'Italia e oggi ospita il campus universitario più grande del Paese. La città antica è caratterizzata da vicoli stretti e tortuosi e negli ultimi anni sta rivivendo una grande vivacità. Il centro storico è uno dei più belli e antichi d'Italia: gli edifici monumentali, i palazzi padronali, il disegno urbano e il dedalo di strade attorno agli antichi edifici e alle chiese sono un piacere per gli occhi. Pranzo libero. Degustazione di vini dell’Enoteca Regionale ospitata all’interno del Palazzo della Regione. Cena e pernottamento.

### 19 ottobre 2018 - Parco Nazionale della Sila

Prima colazione in hotel. Partenza per una giornata di visite del Parco Nazionale della Sila dove apprezzerete non solo la natura di una bellezza selvaggia ed incontaminata, anche quei sapori di una terra umile e dalle radici lontane: ortaggi, legumi, patate, accompagnati a funghi, olive ed immancabile peperoncino, saltati in padella, con olio d'oliva calabrese mantecato talvolta con mollica sbriciolata e formaggio pecorino, rappresentavano appaganti bocconi per il palato e per lo stomaco delle genti della Sila. Questi semplici piatti di verdura di una volta, accompagnati con carni ovine, bovine e suine, sono trapassati oggi nel menù tradizionale delle montagne silane. Piatti da accoppiarsi necessariamente a buon pane, ottimo vino e salutare acqua. Pranzo in ristorante con menù tipico. Rientro in hotel nel tardo pomeriggio. Cena e pernottamento.

### 20 ottobre 2018 - Costa Tirrenica

Prima colazione in hotel. Partenza per la costa tirrenica attraversando i monti della catena costiera, dove incontreremo piccoli borghi arroccati sul mare come tante perle incastonate nella roccia. Visita del Santuario di San Francesco a Paola e proseguimento per Diamante paese dei murales e del famoso peperoncino di Calabria. Pranzo in ristorante per degustare i piatti della tradizione. Arrivo a Santa Maria del Cedro per la visita di uno dei musei più particolari d’Italia, il Museo del Cedro e Laboratorio del Gusto. La visita è un percorso tra coltura e cultura, un percorso artistico che racconta la storia del cedro, della sua storia ricca di riferimenti al mondo biblico ed alle tradizioni ebraiche, oltre che tante citazioni letterarie dell’agrume, da Boccaccio a D’Annunzio; mentre il percorso archeologico è legato al sito di Laos, colonia della Magna Grecia. Rientro in hotel. Cena e pernottamento.

### 21 ottobre 2018 - Altomonte

Prima colazione in hotel. Partenza per Altomonte, uno degli esempi più belli di borgo medievale e che raccoglie in sé i passaggi della storia antica. Visiteremo l‘antica “Balbia”, dove sarà ancora possibile vedere le donne che siedono sull’uscio di casa a sbucciare cardi selvatici. Pranzo libero. Inizio del viaggio di rientro in sede. Fine dei nostri servizi.

<div class="quota">

- <div class="left"> <span> NUMERO MINIMO PARTECIPANTI </span> </div> <div class="right"> <span> BASE 30 </span> </div>
- <div class="left"> <span> QUOTA DI PARTECIPAZIONE IN CAMERA DOPPIA </span> </div> <div class="right"> <span> €480.00 </span> </div>
- <div class="left"> <span> QUOTA DI PARTECIPAZIONE IN CAMERA SINGOLA </span> </div> <div class="right"> <span> €570.00 </span> </div>
- <div class="left"> <span> QUOTA DI PARTECIPAZIONE BAMBINI 03-12 ANNI IN 3° e 4° LETTO </span> </div> <div class="right"> <span> €385.00 </span> </div>
- <div class="left"> <span> ASSICURAZIONE ANNULLAMENTO FACOLTATIVA </span> </div> <div class="right"> <span> €45.00 </span> </div>

</div>

## Ulteriori Dettagli

### La quota comprende:

viaggio in autobus gran turismo, pedaggi autostradali, autista a nostro carico, doppio autista ove previsto dalla normativa vigente in materia di sicurezza, parcheggi, ticket d’ingresso in città d’arte ove previsti, sistemazione in hotel a Cosenza o dintorni, trattamento di mezza pensione dalla cena del primo giorno alla prima colazione dell’ultimo giorno bevande comprese + 2 pranzi in ristorante, tassa di soggiorno ove prevista, visite come da programma, assicurazione RC Generali, assistenza di un nostro collaboratore.

### La quota non comprende:

pasti non citati da programma, ingressi durante le visite, mance, escursioni facoltative non citate da programma, extra di carattere personale e tutto quanto non espresso alla voce “la quota comprende”.

</div>
