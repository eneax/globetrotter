---
slug: '/montenegro'
date: '2018-07-16'
title: 'Montenegro'
cover: '../../images/group-trip/montenegro/montenegro.jpg'
day: '16 - 22 luglio 2018'
desc: '... da scoprire'
price: 'A partire da € 675.00 a persona'
imgOne: '../../images/group-trip/montenegro/montenegro1.jpg'
imgTwo: '../../images/group-trip/montenegro/montenegro2.jpg'
imgThree: '../../images/group-trip/montenegro/montenegro3.jpg'
imgFour: '../../images/group-trip/montenegro/montenegro4.jpg'
---

<div class="copy">

## Descrizione

### 16 luglio 2018 - Ancona

Partenza per il porto di Ancona per il disbrigo delle formalità d’imbarco e la partenza con traghetto notturno diretto a Spalato. Sistemazione in cabine interne con servizi privati. Cena libera a bordo. Pernottamento.

### 17 luglio 2018 - Spalato - Podgorica

Arrivo al porto di Spalato di prima mattina. Operazioni di sbarco e partenza per il Montenegro. Il Paese più giovane d’Europa, nel cuore dei Balcani, è un piccolo scrigno della natura e della storia. Appena 100 chilometri da Nord a Sud, ma vanta ben 117 spiagge, il fiordo più meridionale d’Europa ed antichi borghi di pietra, memoria della Repubblica di Venezia. Arrivo nel pomeriggio a Podgorica per la sistemazione in hotel. Pranzo libero. Tempo a disposizione per una prima visita libera della città. Cena e pernottamento.

### 18 luglio 2018 - Bocche di Cattaro - Budva

Prima colazione in hotel. Intera giornata dedicata alla visita delle spettacolari Bocche di Cattaro, il golfo più bello d'Europa (UNESCO), circondato da villaggi e cittadine che recano, profonde, le impronte della civiltà veneziana. Sosta nell'antichissima Cattaro (Kotor), incastonata tra alte montagne in un angolo della baia dalle possenti mura che si inarcano salendo sul ripido pendio. Grazie ad una indimenticabile gita in barca si raggiungerà l'Isola della Madonna dello Scoglio (Gospa od Skrpjela), su cui sorge una magnifica chiesa del 1630. A seguire visita di Budva, una Dubrovnik in miniatura con la deliziosa Stari Grad (Città Vecchia) cinta da mura veneziane che si ergono sulle acque cristalline. Pranzo libero. Rientro in hotel nel tardo pomeriggio. Cena e pernottamento.

### 19 luglio 2018 - Lago di Scutari - Skadarsko Jeerzo

Prima colazione in hotel. Intera giornata dedicata alla bellissima escursione sul lago di Scutari, il più grande dei Balcani, al confine tra Albania e Montenegro. Sul versante montenegrino un’area di 400 kmq è protetta come Parco Nazionale fin dal 1983 e racchiude montagne, chiese storiche e villaggi nascosti. Grazie ad una gita in barca si potrà godere della magica atmosfera del luogo. Sosta a Virpazar, il più importante centro della zona caratterizzato da una bella piazza ed un pittoresco ponte in pietra su un fiume costellato di ninfee. Pranzo libero. Proseguimento per la visita panoramica della pittoresca Santo Stefano (Sveti Stefan), minuscola isola collegata alla terraferma da uno stretto istmo, oggi trasformata in complesso alberghiero di lusso. Rientro in hotel nel tardo pomeriggio. Cena e pernottamento.

### 20 luglio 2018 - Cetinje - Njegusj

Prima colazione in hotel. Al mattino visita di Cetinje, antica capitale del regno, con il Palazzo di Re Nicola, l’ultimo sovrano del Montenegro ed il Mausoleo di Njegos, all’interno del Parco Nazionale di Lovcen, sulla cima della seconda montagna più alta del parco (1657 metri). Percorrendo 461 gradini si giunge all’ingresso del monumento al valoroso eroe montenegrino, prima di procedere verso il belvedere panoramico. Continuazione del viaggio attraverso l’affascinante villaggio di Njegusj, famoso per aver dato i natali a Pietro II e per la produzione del miglior prsut (prosciutto affumicato) di tutto il Paese. Pranzo libero. Rientro in hotel nel tardo pomeriggio. Cena e pernottamento.

### 21 luglio 2018 - Spalato

Prima colazione in hotel. Tempo libero fino al momento della partenza per il porto di Spalato. Pranzo libero. Nel pomeriggio arrivo a Spalato per il disbrigo delle formalità e la partenza del traghetto notturno diretto ad Ancona. Sistemazione in cabine interne con servizi privati. Cena libera a bordo. Pernottamento.

### 22 luglio 2018 - Ancona

Arrivo di prima mattina al porto di Ancona. Operazioni di sbarco. Colazione libera. Inizio del viaggio di rientro in sede. Fine dei nostri servizi.

<div class="quota">

- <div class="left"> <span> NUMERO MINIMO PARTECIPANTI </span> </div> <div class="right"> <span> BASE 30 </span> </div>
- <div class="left"> <span> QUOTA DI PARTECIPAZIONE IN CAMERA DOPPIA </span> </div> <div class="right"> <span> €675.00 </span> </div>
- <div class="left"> <span> QUOTA DI PARTECIPAZIONE IN CAMERA SINGOLA </span> </div> <div class="right"> <span> €795.00 </span> </div>
- <div class="left"> <span> QUOTA DI PARTECIPAZIONE BAMBINI 03-12 ANNI IN 3° e 4° LETTO </span> </div> <div class="right"> <span> €540.00 </span> </div>
- <div class="left"> <span> ASSICURAZIONE ANNULLAMENTO FACOLTATIVA </span> </div> <div class="right"> <span> €60.00 </span> </div>

</div>

## Ulteriori Dettagli

### La quota comprende:

viaggio in autobus gran turismo, pedaggi autostradali, autista a nostro carico, doppio autista ove previsto dalla normativa vigente in materia di sicurezza, parcheggi, ticket d’ingresso in città d’arte ove previsti, sistemazione in hotel a Podgorica, trattamento di mezza pensione dalla cena del secondo giorno alla prima colazione del sesto giorno, tassa di soggiorno ove prevista, visite come da programma, passaggio marittimo Ancona – Spalato – Ancona con sistemazione in cabine interne con servizi privati, assicurazione RC Generali, assistenza di un nostro collaboratore.

### La quota non comprende:

pasti non citati da programma, ingressi durante le visite, mance, escursioni facoltative non citate da programma, extra di carattere personale e tutto quanto non espresso alla voce “la quota comprende”.

</div>
