---
slug: '/zelanda'
date: '2019-01-01'
title: 'Nuova Zelanda'
cover: '../../images/top-tours/zelanda/zelanda.jpg'
day: '11 giorni'
desc: "Collezione 'Mondi Diversi'"
price: 'A partire da € 2590.00 a persona'
imgOne: '../../images/top-tours/zelanda/zelanda1.jpg'
imgTwo: '../../images/top-tours/zelanda/zelanda2.jpg'
imgThree: '../../images/top-tours/zelanda/zelanda3.jpg'
imgFour: '../../images/top-tours/zelanda/zelanda4.jpg'
---

<div class="copy">

## Descrizione

### 1° Giorno: Italia - Hong Kong

Partenza per Auckland via Hong Kong pasti e pernottamento a bordo (E’ possibile che la città di scalo sia diversa da quella indicata).

### 2° Giorno: Hong Kong - Auckland

Arrivo, incontro con la guida e trasferimento in hotel. Sistemazione e giornata a disposizione per le seguenti visite ed escursioni facoltative: Crociera in barca a vela con "Pride of Auckland" (con o senza pranzo); oppure Fullers Coffee Cruise - crociera in catamarano nella baia di Auckland con caffè e biscotti inclusi. Potrete anche effettuare altre crociere che vi portano alle numerose isole (Waiheke Island, Tiritiri Matangi Island) dei dintorni di Auckland.

### 3° Giorno: Auckland

Prima colazione. Visita del Museo cittadino con le sue arti Maori e della cultura Polinesiana. Trasferimento a Parnell ed alla zona di Mission Bay. Rientrando in città si visita 'The Viaduct', il quartier generale dell'America's Cup, per poi salire la Sky Tower: è il più alto edificio del Sud Pacifico. Si termina con l'Escursione al parco di Muriwai, sulla costa ovest. Ritorno in città e serata a disposizione.

### 4° Giorno: Auckland - Matamata - Rotorua

Partenza per il viaggio nell’universo immaginario creato da Tolkien e reso ancor più celebre dal regista Peter Jackson: la regione della Terra di Mezzo, conosciuta anche come Eriador. Qui si effettuarono le riprese della trilogia del “Il Signore degli anelli” e di “Hobbiton”. Da Auckland, si parte per Bombay Hills attraversando la regione di Waikato e la cittadina di Cambridge. Sosta al Shire’s Rest di Matamata, la magnifica area agricola scelta da Peter Jackson per girare “Hobbiton”, unico set cinematografico al mondo che si possa visitare. Qui avrete modo di vedere, tra gli altri, i 37 pertugi degli hobbit, il ponte del doppio arco, l’albero della festa e la locanda del Drago verde. Al termine sosta a Matamata per il pranzo tipico. Nel pomeriggio visita di Te Puia, una zona ricca di attività termali. Si prosegue con la visita della “Kiwi House”, per ammirare alcuni esemplari di Kiwi, (uccelli che non volano). Sosta al “Maori Arts & Crafts Institute”, dove si potrà imparare l’arte di scolpire ed intagliare il legno secondo la tradizione Maori. Per concludere la visita al Te Puia, concerto e tipica cena Maori.

### 5° Giorno: Rotorua - Christchurch - Lake Tekapo

Visita alla valle termale di Waimangu, derivata dall'eruzione del vulcano Tarawera. Splendida la natura ed i laghi (Verde e Blue). Trasferimento all’aeroporto per il volo diretto a Christchurch. Proseguimento per Canterbury Plains. Visita ad una tipica fattoria neozelandese dove gli ospiti potranno partecipare ad alcune attività agricole. Durante la visita verrà offerta una merenda.Arrivo al magnifico Lago Tekapo e pernottamento.

### 6° Giorno: Lake Tekapo - Wanaka

Mattinata dedicata alla visita di Tekapo, il cui lago, è caratterizzato da acque rese azzurre e cristalline da finissimi frammenti di roccia portati dai vicini ghiacciai. Partenza attraverso la MacKenzie Country. Durante il tragitto si potranno ammirare le spettacolari Alpi neozelandesi, tra cui il Monte Cook ed i numerosi laghi e fiumi di origine glaciale caratterizzati da acque di color turchese.

### 7° Giorno: Wanaka - Queenstown

Mattinata a disposizione per scoprire Wanaka ed il lago omonimo. Oltre l’aspetto naturalistico, Wanaka offre numerosi musei, ristoranti, bar e negozi di artigianato locale. Partenza per Queenstown, sosta al villaggio di Arrotown, meta dei cercatori d’oro di fine ottocento, ed al Kawarau Bridge, il ponte da cui effettuarono il primo bungy jumping. Arrivo a Queenstown e breve tour nei dintorni di Queenstown, con culmine a bordo della Skyline Gondola: si raggiungono i 790mt della sommità di Bobs Peak, con bellissimi panorami della città e del lago.

### 8° Giorno: Queenstown: Escursione a Milford Sound

Partenza verso il fiordo di Milford Sound passando per il lago Wakatipu, la cittadina di Te Anau ed il Parco Nazionale dei Fiordi. All’arrivo suggestiva crociera sul fiordo sino al Mar di Tasmania: si possono ammirare le numerose cascate, le pareti rocciose, lo spettacolare Mitre Peak e numerosi branchi di foche e delfini. Pranzo incluso. Rientro a Queenstown in pullman, (oppure possibilità di effettuare un volo da Milford a Queenstown).

### 9° Giorno: Queenstown

Giornata libera per effettuare escursioni e visite facoltative.

### 10° Giorno: Queenstown - Hong Kong

Trasferimento in aeroporto e partenza per l’Italia via Hong Kong.

### 11° Giorno: Hong Kong - Italia

Arrivo in Italia.

</div>
